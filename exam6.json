{
    "examId": "exam_6",
    "questions": [
      {
        "questionText": "Fuglearten storjordspurv holder til på Galapagos og kjennetegnes ved å ha større og kraftigere nebb enn beslektede arter. Hvilken av de følgende alternativene er det mest nærliggende å regne som en teleologisk forklaring av at en bestemt storjordspurv har et kraftig nebb?",
        "options": [
          "Storjordspurven har kraftig nebb for å kunne knekke nøtter og spise store frø.",
          "Storjordspurven har kraftig nebb fordi tidligere generasjoner med større nebb har vært mer tilpasningsdyktige enn spurver med mindre nebb.",
          "Storjordspurven har kraftig nebb fordi Gud har skapt den slik.",
          "Storjordspurven har kraftig nebb fordi et slikt nebb er et typisk trekk ved arten fuglen tilhører."
        ],
        "correctChoice": 0
      },
      {
        "questionText": "Betegnelsen «det mekanistiske natursynet» brukes om natursynet som begynte å ta form blant naturvitere og filosofer i Europa på 1500-tallet. Hvilket av utsagnene under stemmer best overens med det mekanistiske natursynet?",
        "options": [
          "Det er en vesentlig, kvalitativ forskjell mellom levende organismer, og ikke-levende gjenstander.",
          "Vi må skille mellom tre typer forandring: kvalitativ forandring, kvantitativ forandring og substansiell forandring (at noe oppstår eller slutter å eksistere).",
          "Enhver bevegelse kan i prinsippet beskrives og forutsies ved hjelp av matematikk.",
          "De fysiske lovene som gjelder for objekter på jorda, er forskjellige fra de fysiske lovene som gjelder for himmellegemer."
        ],
        "correctChoice": 2
      },
      {
        "questionText": "Les den følgende kommentaren:\n\n«Når et menneske har smerter, er de underliggende fysiske prosessene helt forskjellige fra når for eksempel en blekksprut har smerter. Det er også mulig å tenke seg utenomjordiske vesener som kan oppleve smerter, selv om de fysisk er enda mer forskjellige fra oss mennesker enn det blekkspruter er.»\n\nBetraktninger av denne typen utgjør et spesielt stort problem for en bestemt type teori om bevissthet. Hvilken?",
        "options": [
          "Identitetsteori",
          "Funksjonalisme",
          "Kroppsliggjøringsteori",
          "Fenomenologisk teori"
        ],
        "correctChoice": 0
      },
      {
        "questionText": "Les den følgende uttalelsen: «Kjernekraft i seg selv er verken godt eller ondt. Det er først når mennesker velger å bruke kraften i vitenskapen til skade for miljø og liv at teknologien kan bli «ond».» Hvilket teknologisyn gir uttalelsen uttrykk for?",
        "options": [
          "Et deterministisk teknologisyn.",
          "Et instrumentalistisk teknologisyn.",
          "Et kompatibilistisk teknologisyn.",
          "Et relasjonelt teknologisyn."
        ],
        "correctChoice": 1
      },
      {
        "questionText": "Mona hevder at dødsstraff alltid er moralsk galt. Hvordan vil en ekspressivistisk nihilist karakterisere utsagnet hennes?",
        "options": [
          "Monas syn på dødsstraff er uttrykk for alle mennesker sin ukrenkelige verdighet.",
          "Monas syn på dødsstraff er gyldig kun i stater der dødsstraff er forbudt, for moral og juss henger uløselig sammen.",
          "Monas syn på dødsstraff er bare et uttrykk for smak og behag.",
          "Monas syn på dødsstraff er akseptabelt, kun så lenge det ikke er snakk om usedvanlig grusomme forbrytelser."
        ],
        "correctChoice": 2
      },
      {
        "questionText": "Se på følgende argument: «Veganisme er meningsløst ettersom mennesker har spist kjøtt i tusenvis av år». Hvorfor er dette argumentet problematisk?",
        "options": [
          "Det er et brudd på skadeprinsippet fordi det uttrykker paternalisme.",
          "Det er en appell til det naturlige, en form for slutning fra er til bør.",
          "Det innebærer at det også må være moralsk tillatt å spise menneskekjøtt.",
          "Det er åpenbart at dyr har akkurat de samme rettighetene som mennesker."
        ],
        "correctChoice": 1
      },
      {
        "questionText": "En av Kants formuleringer av det kategoriske imperativ kalles humanitetsformuleringen. Hvilket av de følgende er det mest presise uttrykket for humanitetsformuleringen?",
        "options": [
          "Alle mennesker har en medfødt rett til å få dekket grunnleggende fysiske, sosiale og emosjonelle behov.",
          "Handle slik at summen av velferd samtidig blir størst mulig for menneskeheten.",
          "Handle slik at alle mennesker skal kunne handle på samme måte som du selv.",
          "Aldri behandle noen bare som et middel, men alltid samtidig som et mål."
        ],
        "correctChoice": 3
      },
      {
        "questionText": "Hvilket av de følgende alternativene uttrykker en vanlig innvending mot utilitarismen?",
        "options": [
          "Utilitarismens fokus på maksimering av gode konsekvenser fører noen ganger til at vi krenker interessene til enkeltindivider.",
          "Utilitarismen viser alt for liten toleranse for ulike livsstiler.",
          "Utilitarismen sier bare noe om karaktertrekk, og gir i liten grad svar på hvordan vi bør handle.",
          "Utilitarismens fokus på lykke skaper et etisk system som utelukkende vektlegger mennesker og ikke andre levende vesen."
        ],
        "correctChoice": 0
      },
      {
        "questionText": "Hva er ifølge en dydsetiker grunnlaget for moralsk bedømmelse?",
        "options": [
          "Hvilke karaktertrekk en person har.",
          "Hvilke konsekvenser en handling har.",
          "Om handlingen er motivert av plikt eller ikke.",
          "Om handlingen er i overenstemmelse med de gjeldende lover."
        ],
        "correctChoice": 0
      },
      {
        "questionText": "Hvilken av de følgende setningene er et eksempel på et hypotetisk imperativ?",
        "options": [
          "Handle bare etter moralregler som er slik at du samtidig kan ville at moralregelen skal bli en allmenn lov.",
          "Aldri behandle noen bare som et middel, men alltid samtidig som et mål.",
          "Hvis du ønsker at andre skal ha tillit til deg, bør du aldri lyve.",
          "Handle som om maksimen for din handling gjennom din vilje skulle bli en allmenn naturlov."
        ],
        "correctChoice": 2
      },
      {
        "questionText": "Fordi det mangler nyrer til livsviktige nyretransplantasjoner, er det blitt foreslått at det bør bli tillatt å selge egne nyrer. I debatten fremføres følgende resonnement: \"Vi må utvise klokskap i valg av tiltak, slik at vi legger til rette for utvikling av gode heller enn dårlige karaktertrekk hos folk og slik fremmer det gode liv. Det er grunn til å frykte at det foreslåtte tiltaket vil gjøre at folk utvikler en instrumentell holdning til det å hjelpe andre og slik bli grådigere personer. Et bedre alternativ til salg av organer fra friske mennesker vil være å iverksette kampanjer som opplyser om problemet med underskudd på nyrer, slik at flere registrerer seg som organdonor. Slik kan vi bidra til at folk utvikler seg til å bli hjelpsomme snarere enn grådige, og slik sikre at flere får leve så gode liv som mulig.\" Hvilken teori ligger til grunn for argumentet?",
        "options": [
          "Utilitarisme",
          "Dydsetikk",
          "Pliktetikk",
          "Kulturrelativisme"
        ],
        "correctChoice": 1
      },
      {
        "questionText": "Anna mener at vi bør gi mer penger til bistand. Hvilket alternativ uttrykker best en utilitaristisk begrunnelse for Annas synspunkt?",
        "options": [
          "Det er moralsk påkrevd at vi hjelper andre, men vi står selv fritt til å velge hvordan vi vil hjelpe. Det å gi penger til bistand er et av alternativene.",
          "Sjenerøsitet er en betingelse for å være moralsk god. For å kunne regnes som sjenerøs må man handle på en sjenerøs måte, slik som ved å gi penger til bistand.",
          "Nødstilte mennesker vil ha mer utbytte av å motta noe av vår velstandsoverflod gjennom bistand enn vi vil ha av å beholde hele denne overfloden for oss selv.",
          "Fattigdom bryter med vår naturlige rett til frihet, fordi det setter mennesker i et avhengighetsforhold til rike. Derfor bør vi bidra til å utrydde fattigdom."
        ],
        "correctChoice": 2
      },
      {
        "questionText": "Hvilken av de følgende formuleringene er mest i samsvar med Kants universalitetsprinsipp?",
        "options": [
          "Du bør ikke lyve såfremt det ikke er nødvendig for å redde deg selv eller noen andre ut av en høyst prekær situasjon.",
          "Du bør ikke lyve, for løgn undergraver tillit mellom mennesker, og tillit er viktig for at samfunnet skal fungere.",
          "Du bør ikke lyve, da dette er å krenke den verdigheten som alle personer har krav på å få respektert.",
          "Du bør ikke lyve, for du kan ikke konsistent ha til hensikt å lyve for å oppnå en fordel samtidig som du tillater at alle andre kan handle på samme måte."
        ],
        "correctChoice": 3
      },
      {
        "questionText": "Hvilken av de følgende begrunnelsene for å gi til veldedige formål er mest nærliggende for en dydsetiker?",
        "options": [
          "Sammenlignet med å bruke penger på eget luksusforbruk, utgjør det et større velferdsbidrag om vi gir pengene til en organisasjon som jobber for de fattige i samfunnet.",
          "Vi bør hjelpe de som er dårligere stilt enn oss selv, for det ville vi selv ønsket hvis vi var blant de dårligst stilte.",
          "Sjenerøsitet er et godt karaktertrekk, og sjenerøse mennesker gir til veldedige formål når de selv har mer enn de trenger.",
          "Vi har plikt til å hjelpe andre opp til et velferdsnivå som er tilstrekkelig for at de kan leve godt."
        ],
        "correctChoice": 2
      },
      {
        "questionText": "I en diskusjon sier en av dine venner: «Det er galt at mafiaen truer småbutikker til å betale for beskyttelse her i Norge, men det er noe annet at de gjør slikt i Sør-Italia eller New York der praksisen med å kreve beskyttelsespenger er moralsk akseptert.» Hva er den mest nærliggende karakteristikken av din venns standpunkt?",
        "options": [
          "Din venns standpunkt baserer seg på dydsetikk.",
          "Din venns standpunkt er kulturrelativistisk.",
          "Din venns standpunkt er utilitaristisk.",
          "Din venn baserer seg på en appell til det naturlige."
        ],
        "correctChoice": 1
      },
      {
        "questionText": "Hvilket av de følgende utsagnene uttrykker tydeligst en utilitaristisk tilnærming til spørsmål om hvordan vi bør forholde oss til andre dyr?",
        "options": [
          "«Å tillegge lidelsen til et menneske større vekt enn like sterk lidelse hos et dyr er sammenlignbart med rasisme.»",
          "«Bare de dyrene som selv har evne til moralsk ansvar, kan ha moralsk status i form av egenverdi.»",
          "«Vi har plikt til å behandle alle skapninger med bevissthet som mål i seg selv, og det inkluderer også dyr.»",
          "«Det finnes ikke noe allment prinsipp om hva respektfull og omsorgsfull behandling av dyr består i, men det varierer fra situasjon til situasjon.»"
        ],
        "correctChoice": 0
      },
      {
        "questionText": "Et politisk parti legger fram et forslag om at alle ungdommer burde gjennomføre et pliktår med samfunnstjeneste det året de fyller 18. En av partiets representanter argumenterer: «Gjennom samfunnstjeneste vil unge mennesker utvikle egenskaper som medfølelse, ansvarlighet og samfunnsengasjement, som er viktige for å leve et lykkelig liv.» Hvilken etisk posisjon er det mest nærliggende å si at representanten gir uttrykk for her?",
        "options": [
          "Utilitarisme",
          "Pliktetikk",
          "Kulturrelativisme",
          "Dydsetikk"
        ],
        "correctChoice": 3
      },
      {
        "questionText": "Det følgende er standpunktet S i et resonnement: “Den norske styringsrenten vil fortsette å øke i neste kvartal.” Det følgende argumentet A er et standpunktargument for S: “Det er fremdeles høy inflasjon i Norge.” Hvilket av alternativene nedenfor er et indirekte argument i denne argumentasjonen?",
        "options": [
          "“Ifølge SSB var kjerneinflasjonen i Norge 4,5 prosent i oktober.”",
          "“Styringsrenten ble nylig satt opp i både Sverige og Danmark.”",
          "“Økte renter bidrar til å dempe inflasjonen.”",
          "“Hvis rentene blir for høye, vil det føre til at mange ikke klarer å betjene boliggjelden sin.”"
        ],
        "correctChoice": 1
      },
      {
        "questionText": "Det følgende er standpunktet S i et resonnement: \"Den industrielle revolusjonen hadde en avgjørende innvirkning på samfunnsstrukturen.\" Det følgende argumentet A er et standpunktargument for S: \"I løpet av den industrielle revolusjon opplevde samfunnet en betydelig overgang fra håndverksbasert produksjon til mekanisert masseproduksjon.\" Hvilket av alternativene nedenfor er et indirekte argument i denne argumentasjonen?",
        "options": [
          "\"Den industrielle revolusjonen førte til økt urbanisering, med en betydelig migrasjon fra landsbygda til byene.\"",
          "\"Mange fra arbeiderklassen begynte å organisere seg i fagforeninger for å kjempe for bedre arbeidsvilkår.\"",
          "\"I dag regnes den industrielle revolusjonen som starten på den moderne økonomiske utviklingen.\"",
          "\"Flere oppfinnelser, som dampmaskinen og spinning jenny, bidro til å automatisere produksjonsprosesser.\""
        ],
        "correctChoice": 0
      },
      {
        "questionText": "Spørsmål 3: [Ingen oppgave gitt]",
        "options": [],
        "correctChoice": 0
      },
      {
        "questionText": "Det følgende er standpunktet S i et resonnement: \"Det finnes utenomjordisk liv på jorda.\" Hvordan skal vi vurdere påstanden \"Norge er et kongedømme.\" i relasjon til S?",
        "options": [
          "Påstanden har høy relevans, men er uriktig.",
          "Påstanden er riktig, men har lav relevans.",
          "Påstanden er både riktig og relevant.",
          "Påstanden er verken riktig eller relevant."
        ],
        "correctChoice": 3
      },
      {
        "questionText": "Det følgende er standpunktet S i et resonnement: \"Det finnes utenomjordisk liv på jorda.\" Det følgende argumentet A1 er et standpunktargument for S: \"Det amerikanske flyvåpenet har gjort observasjoner av fenomener som de ikke har noen god forklaring på.\" Les det følgende argumentet A2: \"Selv om flyvåpenet ikke har funnet noen god forklaring på observasjonene, kan de likevel skyldes vanlige optiske fenomener.\" Hvordan kan vi best karakterisere argument A2 i forbindelse med S og A1?",
        "options": [
          "A2 er et argument mot at S er relevant.",
          "A2 er et argument mot at A1 er relevant.",
          "A2 er et argument for at S er riktig.",
          "A2 er et argument for at A1 er riktig."
        ],
        "correctChoice": 1
      },
      {
        "questionText": "Det følgende er standpunktet S i et resonnement: \"Det finnes utenomjordisk liv på jorda.\" Det følgende argumentet A1 er et standpunktargument for S: \"Det amerikanske flyvåpenet har observert flyvende innretninger med avansert, ukjent teknologi.\" Les det følgende argumentet A2: \"Den beste forklaringen på observasjoner av teknologi som ikke er kjent for menneskeheten, er utenomjordisk liv.\" Hvordan kan vi best karakterisere argument A2 i forbindelse med S og A1?",
        "options": [
          "A2 er et argument mot at A1 er relevant.",
          "A2 er et argument for at A1 er relevant.",
          "A2 er et argument for at A1 er riktig.",
          "A2 er et argument mot at A1 er riktig."
        ],
        "correctChoice": 1
      },
      {
        "questionText": "I en debatt fremsettes følgende argument for militær støtte til Ukraina: \"Jagerfly vil øke sjansen for luftherredømme og styrke den ukrainske kampstyrken.\" Argumentet blir møtt med følgende innvending: \"Det er frastøtende å mene at økt militær støtte skal føre til fred. Denne type holdninger vil bare føre til at det blir mer krig i verden.\" Hvordan kan denne innvendingen best karakteriseres?",
        "options": [
          "Stråmannsargumentasjon",
          "Personargumentasjon",
          "Induktiv generalisering",
          "Bekreftelsesbias"
        ],
        "correctChoice": 0
      },
      {
        "questionText": "Sett at to venninner, Mathilde og Sonja, er på kino sammen for å se filmen Oppenheimer. Mathilde sier: \"Dette må være en av årets aller beste filmer\", begrunnet med: \"Skuespillerprestasjonene var ypperlige, karakterskildringene sjeldent nyanserte, og kameraføringen var utsøkt.\" Til dette svarer Sonja: \"Men Mission Impossible-filmen vi så i forrige uke var en mer vellykket film enn denne.\" Hvilken rolle har Sonjas påstand i samtalen mellom de to venninnene?",
        "options": [
          "Påstanden er et indirekte argument som er ment å reise tvil om riktigheten i Mathildes standpunktargument for sitt standpunkt.",
          "Påstanden er et motargument mot relevansen av Mathildes standpunktargument for sitt standpunkt.",
          "Påstanden er et standpunktargument mot Mathildes standpunkt.",
          "Påstanden er et nytt standpunkt."
        ],
        "correctChoice": 1
      },
      {
        "questionText": "Sett at en politiker hevder: \"Skolen burde vært mer opptatt av å utvikle elevenes fantasi enn at de skal tilegne seg kunnskap.\" Til støtte for dette standpunktet anfører han: \"Albert Einstein, en av de største vitenskapsmennene gjennom tidene, skal nemlig ha sagt at fantasi er viktigere enn kunnskap.\" Hva er problematisk med dette argumentet?",
        "options": [
          "Argumentet har lav relevans.",
          "Argumentet er ikke riktig.",
          "Argumentet er en stråmann.",
          "Argumentet følger ikke deduktivt fra standpunktet."
        ],
        "correctChoice": 0
      },
      {
        "questionText": "Hva er den logiske funksjonen til et argument?",
        "options": [
          "Funksjonen er å støtte eller svekke en påstand.",
          "Funksjonen er å overbevise publikum om at en påstand er riktig (eller gal).",
          "Funksjonen er å vise i hvilken grad en påstand er relevant for et standpunkt.",
          "Funksjonen er å vise den innbyrdes sammenhengen mellom påstandene i en argumentasjon."
        ],
        "correctChoice": 0
      },
      {
        "questionText": "Det følgende er standpunktet S i en argumentasjon: “Staten bør ikke utstede flere lisenser for oljeleting på norsk sokkel.” Påstanden A1: “Det er uansvarlig å tillate ytterligere klimautslipp.” og A2: “Oljeproduksjon vil ikke være samfunnsøkonomisk lønnsom på sikt.” Hvilken rolle har påstandene A1 og A2 i argumentasjonen?",
        "options": [
          "A1 og A2 er uavhengige standpunktargumenter.",
          "A1 og A2 er et sammensatt standpunktargument.",
          "A2 er et standpunktargument, og A1 er et indirekte argument.",
          "A1 er et standpunktargument, og A2 er et indirekte argument."
        ],
        "correctChoice": 1
      },
      {
        "questionText": "Identifiser standpunkt i følgende argumentasjon: \"Tall fra SSB viser at barns deltagelse i fritidsaktiviteter i stor grad avhenger av foreldres økonomi. I enkelte familier har foreldrene rett og slett ikke råd til å la barna sine delta på fotball eller svømming. Regjeringen bør øke støtten til breddeidretten. Fysisk aktivitet bidrar til barns trivsel og helse.\"",
        "options": [
          "I enkelte familier har foreldrene rett og slett ikke råd til å la barna sine delta på fotball eller svømming.",
          "Regjeringen bør øke støtten til breddeidretten.",
          "Fysisk aktivitet bidrar til barns trivsel og helse.",
          "Tall fra SSB viser at barns deltagelse i fritidsaktiviteter i stor grad avhenger av foreldres økonomi."
        ],
        "correctChoice": 1
      },
      {
        "questionText": "Det følgende er standpunktet S i en argumentasjon: “Alle konjakkglass har stett.” Standpunktet begrunnes med: “Jeg har bare sett folk drikke konjakk av glass med stett.” Hvilken type argument er det mest nærliggende å si at dette er et eksempel på?",
        "options": [
          "Det er et abduktivt argument.",
          "Det er en induktiv syllogisme.",
          "Det er et analogiargument.",
          "Det er en induktiv generalisering."
        ],
        "correctChoice": 3
      },
      {
        "questionText": "Det følgende er standpunktet S i en argumentasjon: “De ulike artene i naturen har fått sine egenskaper gjennom naturlig seleksjon.” Standpunktet begrunnes med: “Det er mulig å påvirke hvilke egenskaper som videreføres hos husdyr gjennom avl, og avl er en type utvalg som ligner på naturlig seleksjon.” Hvilken type argument er det mest nærliggende å si at dette er et eksempel på?",
        "options": [
          "Det er et abduktivt argument.",
          "Det er en induktiv generalisering.",
          "Det er et analogiargument.",
          "Det er en induktiv syllogisme."
        ],
        "correctChoice": 2
      },
      {
        "questionText": "Det følgende er standpunktet i et resonnement: “Reidun er dement.” Standpunktet begrunnes med: “Nå har jeg snakket med Reidun fem dager på rad, og hver gang tok hun flere ganger opp samme tema som om vi ikke hadde snakket om det før.” Hvilken type argument er det mest nærliggende å si at dette er et eksempel på?",
        "options": [
          "Det er en induktiv syllogisme.",
          "Det er et analogiargument.",
          "Det er et abduktivt argument.",
          "Det er en induktiv generalisering."
        ],
        "correctChoice": 3
      },
      {
        "questionText": "Siri er ingeniør i Vegdirektoratet. Hun deltok i planleggingen av en bro. Ti år etter at broen ble konstruert, kollapset den. Årsaken til kollapsen var antakelig at det ble brukt en uheldig kombinasjon av metall og tre i brokonstruksjonen. Hvilket av de fire momentene bør ifølge ingeniøretikkpensum tas med i vurderingen av om Siri har opptrådt klanderverdig (blameworthy) når det gjelder brokollapsen?",
        "options": [
          "Om Siri burde vært i stand til å forutse hendelsen (foreseeability)",
          "Om Siri i etterkant av ulykken har forsøkt å dekke over handlingene sine (obfuscation)",
          "Hvor mange andre som var involvert i planleggingen (limitation)",
          "Hvilket motiv Siri hadde for handlingene sine (motive)"
        ],
        "correctChoice": 0
      },
      {
        "questionText": "La oss tenke oss at noen marinbiologer ved NTNU har gjort nye oppdagelser som kan bidra til å gjøre fiskeoppdrett mer effektivt. For å sikre seg at norske fiskeoppdrettere får et konkurransefortrinn, bestemmer forskerne seg for å ikke publisere resultatene. Hvordan er det mest nærliggende å karakterisere beslutningen, med tanke på CUDOS-normene (eller KUDOS-normene)?",
        "options": [
          "Forskerne bryter normen om offentliggjøring av studier (open science).",
          "Forskerne bryter normen om desinteresse (desinterestedness).",
          "Forskerne bryter normen om kommunalisme (communalism).",
          "Forskerne bryter normen om universalisme (universalism)."
        ],
        "correctChoice": 0
      },
      {
        "questionText": "La oss tenke oss at et stort oljeselskap besluttet å gå over til å utelukkende produsere kraft i offshore vindturbinparker. Oljeselskapets beregninger tilsa at produksjonskostnadene var så høye at kraftsalget normalt ikke ville lønne seg. Selskapets styre mente at de likevel hadde ansvar for å bidra i klimakampen ved å produsere fornybar energi. Hvilken av de følgende vurderingene av beslutningen ville vært mest i samsvar med John Elkingtons begrep om den triple bunnlinjen?",
        "options": [
          "Beslutningen vil ikke gjøre bedriften bærekraftig, fordi den ikke følger føre-var-prinsippet.",
          "Beslutningen vil gjøre bedriften bærekraftig, fordi den bidrar til å redusere klimautslipp.",
          "Beslutningen vil ikke gjøre bedriften bærekraftig, fordi økonomisk lønnsomhet er en betingelse for bærekraft.",
          "Beslutningen vil gjøre bedriften bærekraftig, fordi fornybar energi er en betingelse for bærekraft."
        ],
        "correctChoice": 2
      },
      {
        "questionText": "En vanlig definisjon av «norm» er at det er en uskreven regel. Sosiologen Robert Merton formulerte fire ulike sosiale normer for vitenskapen. Hvilket av følgende eksempler skildrer et scenario hvor normen om organisert skeptisisme følges?",
        "options": [
          "En forsker er bevisst på egne bias og favoriserer ikke resultater som harmonerer med forskerens egne interesser.",
          "En bedrift som driver fiskeoppdrett gir en betydelig sum penger til en forskningsgruppe for at gruppen skal forske på fiskens levekår.",
          "Et vitenskapelig tidsskrift sørger for at en artikkel er fagfellevurdert før den publiseres som vitenskapelig artikkel.",
          "En gruppe forskere som har kommet frem til noen oppsiktsvekkende resultater velger å hemmeligholde resultatene i stedet for å dele de åpent."
        ],
        "correctChoice": 0
      },
      {
        "questionText": "I kapittelet om bærekraftige virksomheter trekkes det et skille mellom svak og sterk bærekraft. Hva går skillet ut på?",
        "options": [
          "Svak bærekraft innebærer at tiltak som skader natur eller klima kan aksepteres hvis de fører med seg store økonomiske eller samfunnsmessige fordeler, mens sterk bærekraft benekter dette.",
          "Svak bærekraft innebærer at naturvern kan prioriteres høyere enn klima hvis de står i konflikt, mens sterk bærekraft innebærer at natur- og klimahensyn må ses i sammenheng med hverandre.",
          "Svak bærekraft prioriterer hensynet til de som lever i dag høyere enn hensynet til fremtidige generasjoner, mens sterk bærekraft gir like høy prioritet til fremtidige generasjoner som til de som lever i dag.",
          "Svak bærekraft tar bare hensyn til natur og klima, mens sterk bærekraft også tar hensyn til økonomi og samfunn."
        ],
        "correctChoice": 0
      },
      {
        "questionText": "John Elkington har foreslått begrepet om den triple bunnlinjen for å synliggjøre bedrifters forpliktelser når det gjelder bærekraft. Hvilket av de følgende alternativene angir den, ifølge pensum, mest relevante innvendingen mot bruken av den triple bunnlinjen?",
        "options": [
          "Den triple bunnlinjen og rapportering om bærekraft kan brukes til «grønnvasking» av klimafiendtlige bedrifter.",
          "Den triple bunnlinjen inneholder ingen referanser til økonomisk lønnsomhet, og det bryter med FNs forståelse av bærekraft.",
          "Den triple bunnlinjen bygger på en sterk forståelse av bærekraft, mens modellen burde tatt utgangspunkt i et svakt begrep om bærekraft.",
          "Den triple bunnlinjen tar ikke høyde for den samfunnsmessige dimensjonen ved bærekraft."
        ],
        "correctChoice": 0
      }
    ]
  }
  